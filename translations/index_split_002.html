<?xml version='1.0' encoding='utf-8'?>
<html xmlns="http://www.w3.org/1999/xhtml" lang="en" xml:lang="en">
  <head>
    <title>Unknown</title>
    <meta http-equiv="Content-Type" content="text/html; charset=utf-8"/>
  <link rel="stylesheet" type="text/css" href="stylesheet.css"/>
<link rel="stylesheet" type="text/css" href="page_styles.css"/>
</head>
  <body class="calibre">
<p dir="rtl" class="block_5" id="calibre_pb_2"> </p>
	<p dir="rtl" class="block_4">مقدمه مترجمان </p>
	<p dir="rtl" class="block_2"> </p>
	<p dir="rtl" class="block_">کتاب <span dir="ltr" class="calibre3">Debugging Teams</span> یکی از کتاب‌های مورد علاقۀ ما در زمینۀ توسعه و پیشرفت کاری و حرفه‌ای است. حدود پنج سال پیش هر دوی ما نسخۀ اول این کتاب تحت عنوان <span dir="ltr" class="calibre3">Team Geek</span> را خواندیم و تأثیرات مثبت آن را در زندگی کاری‌مان تجربه کردیم. محتوای کتاب، نه‌تنها باعث شد که عملکرد انفرادی بهتری داشته باشیم، بلکه به ما کمک کرد تا ایده‌های تقریباً خوبی را در تیم‌ها و شرکت‌هایی که در آن‌ها کار می‌کنیم به دست بیاوریم. به مرور با افراد دیگری نیز مواجه شدیم که گزارش‌های مستقل و مشابهی در مورد تأثیرات مثبت این کتاب ارائه می‌کردند. این شد که تصمیم گرفتیم تا با ترجمۀ کتاب به فارسی، یک پل هر چند کوچک بین قالب‌های ذهنی جامعۀ مهندسی کامپیوتر در شرکت‌های آمریکایی و دوستان و همکاران فارسی‌زبان ایجاد کنیم. </p>
	<p dir="rtl" class="block_2"> </p>
	<p dir="rtl" class="block_">نداشتن تجربه و تخصص کافی خود را در ترجمه انکار نمی‌کنیم. یکی از دلایلی که این ترجمه به طور رایگان در اختیار خوانندگان قرار می‌گیرد، دقیقاً همین نکته است. پیشاپیش بابت اشتباهات احتمالی عذرخواهی می‌کنیم و از همۀ خوانندگان دعوت می‌کنیم تا نظرات،‌ انتقادات و اصلاحات پیشنهادی خود را یا از طریق ایمیل به آدرس <span dir="ltr" class="calibre3">contact@debuggingteams-fa.com</span> یا با ایجاد <span dir="ltr" class="calibre3">Pull Request</span> به مخزن فایل‌های ترجمه در <span dir="ltr" class="calibre3">Github</span> به آدرس <span class="text_3" dir="ltr">https://repo.debuggingteams-fa.com</span> به اطلاع ما برسانند تا در بهبود این ترجمه به ما کمک کنند. هرگونه خوانایی در جملات، انتخاب مناسب کلمات و پیروی از اصول ویرایشی و نگارشی، مدیون ویراستاری دقیق و حرفه‌ای سرکار خانم مونا اصفهانی است که با صبوری ما را در این پروژه یاری کردند. </p>
	<p dir="rtl" class="block_2"> </p>
	<p dir="rtl" class="block_">نویسندگان کتاب، <span dir="ltr" class="calibre3">Brian Fitzpatrick</span> و <span dir="ltr" class="calibre3">Ben Collins-Sussman</span> توسعه‌دهندگان اصلی نرم‌افزار کنترل نسخۀ ساب‌ورژن و از مهندسین ارشد روزهای اول شرکت گوگل هستند. آن‌ها شعبۀ گوگل در شهر شیکاگو را تأسیس کرده و تیم‌ها و مهندسین زیادی را هم در شرکت‌های تجاری و هم در پروژه‌های متن‌باز، هدایت و رهبری کرده‌اند. <span dir="ltr" class="calibre3">Brian</span> در حال حاضر مدیرعامل و مؤسس یک شرکت نرم‌افزاری تحت عنوان <span dir="ltr" class="calibre3">Tock</span> است و <span dir="ltr" class="calibre3">Ben</span> مدیر ارشد شرکت گوگل در شیکاگوست. سال‌هاست که هر دو سمینارها و سخنرانی‌های زیادی را در نقاط مختلف دنیا در زمینۀ توسعۀ تیمی نرم‌افزار برای مهندسین کامپیوتر برگزار می‌کنند. </p>
	<p dir="rtl" class="block_2"> </p>
	<p dir="rtl" class="block_">این ترجمه با اجازۀ کامل و رسمی از هر دو نویسنده و تحت لیسانس <span dir="ltr" class="calibre3">Creative Commons Attribution- Noncommercial-ShareAlike 3.0 License</span> انجام شده است. معنای آن این است که کلیۀ حقوق و محتوای این ترجمه متعلق به نویسندگان اصلی است و استفادۀ مادی از محتوای این ترجمه برای کلیۀ افراد در سراسر دنیا (من‌جمله ایران) کاملاً ممنوع بوده و پیگرد قانونی دارد. از کلیۀ خوانندگان خواهشمندیم در صورت مشاهدۀ نسخه‌های غیرقانونی این ترجمه که به هر شکلی و به طور رایگان در اختیار عموم قرار نگرفته‌اند، خیلی فوری ما را از طریق ایمیل <a href="mailto:contact@debuggingteams-fa.com" class="text_4">contact@debuggingteams-fa.com</a> مطلع کنند. </p>
	<p dir="rtl" class="block_2"> </p>
	<p dir="rtl" class="block_">در پایان لازم است که از دوستان و همکاران عزیزمان، محمدحسین فرشاد، فاطمه احمدیفخر، مهرنوش برات‌پور و محمد رحمانیان، که پس از مطالعۀ نسخه‌های ابتدایی ترجمه با نظرات و پیشنهاداتشان به بهبود اثر کمک کرده‌اند، کمال تشکر و قدردانی را داشته باشیم. </p>
	<p dir="rtl" class="block_2"> </p>
	<p dir="rtl" class="block_10">با احترام</p>
	<p dir="rtl" class="block_11">روژین بابایان<span dir="ltr" class="calibre3"><br class="calibre4"/><span class="calibre5">      </span></span>صبا جمالیان</p>
	<p dir="rtl" class="block_10">ژانویۀ 2021</p>
	<p dir="rtl" class="block_12"> </p>
	<p dir="rtl" class="block_12"> </p>
	</body></html>
